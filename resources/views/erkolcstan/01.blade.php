Eljutottunk ahhoz a korhoz, amikor alapvető fogalmak már nem magától értetődőek, ezért nehéz megfontolás nélkül magunkévá tenni őket. Az erkölcsi élet fontossága is megkérdőjeleződik mindaddig, amíg nem találunk rá megfelelő érveket. Érdemes kiindulni az általános válaszokból, mérlegre tenni őket, vajon elegendő magyarázattal szolgálnak-e?
<ol>
    <li>Miért legyek erkölcsös?</li>
    <ul>
        <li>Önbecsülés (az ember sokféle teljesítmény és egyéni érték-szemlélet alapján képes nagyra becsülni önmagát, ezek közül az erkölcsösség csak az egyik, ráadásul nem túl szembetűnő).</li>
        <li>Mások megbecsültsége (azok, akiknek az erkölcs gyenge pontjuk, sosem fognak nyíltan felnézni az erkölcsös emberre, mert ezzel önmagukat értékelik le).</li>
        <li>Lelkiismeretem nyugalma (ez együtt járhat az erkölccsel, de a már torzult lelkiismeret nem az erkölcsi rendben, sokkal inkább saját önzésében keres nyugalmat).</li>
        <li>Üdvösségem keresése (ezzel még közelebb járunk az igazsághoz, csak olyan látszatot kelthet, mintha a földi életet fogcsikorgatva kellene leélni az üdvösségért, és ez lenne az erkölcs).</li>
        <li>Vagy? Akkor hát először is tudjuk meg, mi is az az erkölcs!</li>
    </ul>
    <li>Mi az erkölcs?</li>
    <ul>
        <li>Életszabályok a szép vagy praktikus élethez (ezek kizárólag örök távlat nélküli, földi célok).</li>
        <li>Parancsrendszer az üdvösséghez (az előbb már volt róla szó, aki az üdvösségre törekszik, annak már a földi élete is vonzó – józan szempontok szerint).</li>
        <li>Fortélyok sorozata a boldogság eléréséhez (a fortély – emberi okoskodás, a hívő ember kinyilatkoztatott erkölcsre épít).</li>
        <li>Vagy? Akkor hát mit mond erről a kinyilatkoztatás?</li>
    </ul>
    <li>A meghatározás</li>
    <ul>
        <li>Az emberi méltóság alapja - Isten képmásai vagyunk, ez az eredeti természetünk. Ennek megfelelően tudunk önmagunk maradni, vagy eltávolodni önmagunktól.</li>
        <li>Végső célunk keresése hosszú távú, átfogó gondolkodást kíván (örök üdvösség). A kettő összhangja olyan, mint a húrt megfelelő hangzásra felhangoló két sróf: ebből áll össze az erkölcs.</li>
        <li>Helyes fogalmak az emberi életről (lelki környezetvédelem). Erkölcsi mérce nélkül nincsenek helyes fogalmaink, önmagunkat csapjuk be.</li>
        <li>Mindezeket beteljesíti: Jézus Krisztus élete – egyetlen lehetőségünk, hogy ez egy befogadó képes élet „Mindannyian (kizárólag) az Ő teljességéből merítettünk…” Jn.1.</li>
        <li>Nem ihletszerű, hiszen a testi egészségvédelem is konkrét adottságokhoz kötődik. Az erkölcsi objektivitás Istentől ered, aki alkotott bennünket, pontosan tudja és értésünkre adja annak feltételeit, hogy miként élhetünk összhangban a másik emberrel, a teremtett világgal, önmagunkkal és így Ővele is. Ezáltal az erkölcs  megismeréséhez ismertetőjelek, megtartásához  - szabályok kellenek.</li>
    </ul>


    <li>Miért „jó”?</li>
    <ul>
        <li>
            <i>A teljesebb életre törekszünk, ha egyszer képesek vagyunk rá, hogy befogadjuk. Egy kisebb csoport kirándulni indul, tagjait különféle szándékok és célok motiválják. Van, aki a társaság kedvéért, a hangulatért indul el. Van, aki az út közben kimerült túrázóknak üdítőt árul. Neki mindez jó üzletnek bizonyul. Van, aki valóban az úti célként kitűzött hegyet szeretné látni; vannak pedig, akik ennél többre is vágynak. A társaság után kívánkozók félúton elfáradnak, már nem látják arányban az erőfeszítést a kellemes szórakozással. Az út háromnegyedénél az üdítőárusok kifogynak készletükből. Mindkét csoport számára - bár az út további része értelmetlen - kényszerű annak folytatása, mert
                sem ott maradni, sem visszafordulni nem akarnak, A többiekkel együtt eljutnak a hegyig. A hegy gyönyörű. Mindenki úgy érzi, hogy az úti cél már ezzel is megvalósult: köztük vannak azonban azok, akik ennél is többre vágynak. Ők elindulnak a hegy tetejére. Út közben fák lombjai eltakarják a hegytetőt, el-elvész végső céljuk a szem elől, de így, láthatatlanul is vonzza őket. Végül mégiscsak megérkeznek. Felemelő számukra a teljesítmény egészséges érzéseis. Ami viszont ezt is felülmúlja, az a kilátás, a körpanoráma, a táj, elbűvölő szépsége. Ők azok, akik igazán megvalósították, vagy ha úgy tetszik, túl is szárnyalták az út igazi célját.</i></li>
        <ul>
            <li>Az erkölcs lemondással is jár, a lemondás űrt teremt – ez így igaz, de mindig egy nagyobb értékhez, akkor is, ha ezt első pillantásra nehéz észrevenni.</li>
            <li>Az erkölcs elsősorban személyiségformáló erő. Célja nem a jótettek albuma, hanem amilyen emberré válunk általa, végső soron alkalmasak leszünk-e Isten irgalmának befogadására?</li>
            <li>Az örök üdvösség nem meglepetésszerű jutalom, hanem folytatása, beteljesítése mindannak, amit az erkölcsi, azaz krisztusi élettel már itt a földön – boldogítóan! – átéltünk.</li>
        </ul>
    </ul>
</ol>
Beszéljük meg:
<ol>
    <li>Láttál-e már olyan életet, amelyet az erkölcstelenség tett tönkre már itt a földön?</li>
    <li>Láttál-e olyan életet, amely a bűntől szerencsés, hol érzed ennek a hátulütőit?</li>
    <li>Mit tartasz az erkölcs központi és mit perifériális problémáinak?</li>
</ol>
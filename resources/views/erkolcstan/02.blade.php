<ol>
    <li>Isten és én – Jézus és én – imádság</li>
    <ol>
        <li>Ki vagyok? ( létező személy vagyok, hiszen tudok önmagam létezéséről, de honnan?) Legyen bátorságom feltenni az alapvető kérdéseket! Vagyok-e egyáltalán? Létezik-e a valóság vagy csak én álmodom?</li>
        <li>Descartes gondolatmenete … Gondolkodom, tehát vagyok… Istentől vagyok, Isten a végtelen tökéletesség, tehát nem csap be, akkor minden a valóság szerint van… Én azonban Istentől való függés szerint vagyok, az vagyok, aki az Ő szemével vagyok, erkölcsi életem: kiköszörülni a csorbát, amivel az Ő terveitől eltérek.</li>
        <li>Két öngyilkos esete</li>
        <ul>
            <li>Az egyik áll a sziklaparton és így gondolkodik: az életem összedőlt, zsákutcába jutott, nincs tovább, meghalok, most ez a jó megoldás: élvezni fogom a zuhanást, megszabadulok a gondjaimtól, megbosszulom a hitelezőimet, üldözőimet, stb., de hosszú távon elkárhozom és rémes bajba sodrom a hozzátartozóimat, akiket pedig szeretek, ezért mégiscsak élnem kell és megkeresnem az élet szerinti kivezető utat.</li>
            <li>A másik a hídon álló, senkihez sem tartozó öngyilkosjelölt, aki ugrani készül a köd miatt homályba vesző mélységbe. Ő semmi és senki elől nem menekül, egyszerűen csak nem látja értelmét, hogy tovább éljen, mert nincs miért, nincs kinek. Egyszer csak botorkálást hall a ködben és amint felfigyel, egy vak kopogtat a botjával és közeledik felé.</li>
            <li>Bocsánat, van itt valaki?</li>
            <li>Igen, van, én, egyedül.</li>
            <li>Ne haragudjon, uram, de ha van egy kis ideje, segítene rajtam? Ez a sűrű párás levegő engem is úgy elbizonytalanít, hazafelé indultam, de valahol elkeveredtem. Nem kísérne el?
                Az öngyilkos-jelölt vállat von, végül is mindegy, hogy néhány perccel tovább él, legalább ezen a szerencsétlen vakon segít. Az néhány perc múlva, amint megérkeztek, hálálkodni kezd:</li>
            <li>Köszönöm, Ön megmentette az életemet, hajnalra biztos, hogy megfagytam volna. A családunkat annyi csapás érte mostanában, ezt nem heverték volna </li>
            <li>Igazán nincs mit – válaszol a férfi és elballag. „Maga is az enyémet” – gondolja magában, mert ha az utolsó perceiben életet mentett, akkor nem érzi tovább ésszerűnek a sajátját kioltani, belátja, hogy mégis fontos az emberiségnek.</li>
        </ul>
        <li>Az élet értelme – a délutáni, városi csúcsforgalomban belesodródom egy rohanó tömegbe és sodródom a rohanásával valamilyen irányba. Egyszer csak megtorpanok: állj! Ki vagyok én ebben a tömegben? Mi a szerepem? Sodródni, vagy ellenszelet képezni? Milyen irányba hajt ez az eszeveszett iram? Nem kell-e váltanom igazi céljaimhoz? Egyáltalán hogyan kerültem közéjük éppen ide és most? Rendeltetés-szerűen vagy véletlenül?
            <ul>
                <li>ha valakinek az akaratából csöppentem a sodró életnek és emberi közösségnek ebbe a szakaszába, akkor teremtett lény vagyok, a Teremtő nálam tökéletesebb kell, hogy legyen, akkor viszont Ő maga is személyes Lény, tehát személyes kapcsolatot igényel velem,</li>
                <li>így pedig egyértelmű, hogy Ő adta meg egyéni irányomat és célomat, ennek tükrében kell felülbírálnom a jelen száguldásban saját szerepemet.</li>
                <li>Lejátszódik mindannyiunkban az őszszülők döntése – hogyan tovább?</li>
            </ul>
    </ol>
    <li>Jézus és én – Ő emberi természetben, azaz „én-ként” jön el rendbe tenni az életemet.</li>
    <i>„Te nem kívánsz véres vagy ételáldozatot, de megnyitottad fülem a hallásra. Nem követelsz égő- és engesztelő áldozatot, így szólok hát hozzád: Lásd, itt vagyok! A könyvtekercsben írva áll rólam, hogy teljesítsem akaratod. Istenem én magam akarom, törvényed ott él szívem legmélyén”</i> (40. Zsoltár, 7-9).
    <ul>
        <li>A kereszténység nem más, mint saját életem megtalálása Jézus életében:  „én magam akarom…”, nemcsak elviselem, amit Isten akar, hanem akarom is az Ő akaratát, akkor is, ha pillanatnyilag beláthatatlanul nehéz.</li>
        <li>Miben nyilvánul meg mindez?</li>
        <ul>
            <li>Így rendezem be az életkörülményeimet,</li>
            <li>naponta tisztázom legfőbb céljaimat,</li>
            <li>kézbe veszem a természetem szerinti nehézségek legyőzését.</li>
        </ul>
    </ul>
    <li>Lelki élet – imádság</li>
    Teremtés könyve 4. fejezet, 25-26:<br>
    <i>„Ádám megismerte feleségét és az fiút szült neki, akit Szetnek nevezett, ’mert - úgymond - Isten más utódot adott nekem Ábel helyett, akit Kain megölt.’ Szetnek is fia született, akit Enosnak nevezett. Ő volt az első, aki Isten nevét segítségül hívta”. </i> <br>Enos kezdeményező lelki lépése: Isten megszólítható – mert előbb szólított minket.
    Az imádság négy – egymást harmonikusan kiegészítő fajtája:
    <ul>
        <li>a kérő (bizalommal helyezzük a sorsunkat Isten atyai gondviselésébe),</li>
        <li>az engesztelő (tudatosítva, hogy bűneink miatt nem vagyunk méltók meghallgatásra),</li>
        <li>a hálaadó (mindenért, azért is, amit pillanatnyilag nem érzünk egyértelműen jónak),</li>
        <li>és a dicsőítő (a tiszta, érdek nélküli szeretet kifejezése Istennel szemben)  ima.</li>
    </ul>
    Naponként mind a négy imaforma kerüljön elő, hogy az Istennel való kapcsolatunkat, párbeszédünket mindez egyensúlyban tartsa.
</ol>

Beszéljük meg:
<ol>
    <li>Honnan veszed észre valakiről az első napi ismeretség után, hogy hitetlen?</li>
    <li>Hol tudod elrejteni életedben az imádságot?</li>
    <li>Hogyan fogalmazod meg, hogy ki neked Jézus Krisztus?</li>
</ol>
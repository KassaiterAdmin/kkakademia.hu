<ol>
    <li>
        <strong>
            Az emberi személyiség titka
        </strong>
        – „Mindannyian az Ő teljességéből részesültünk…” (János evangéliuma 1, 16). Ami bennünk érték, (csak ez az érték) – a Jézus tökéletes emberségéből való részesedésünk.
        <ol>
            <li>
                Test és lélek sajátos viszonyáról írja Szent Pál a Galalatákhoz szóló levelében, az 5. fejezetében:. tartó verseiben: „
                <em>
                    A test ugyanis a lélek ellen tusakodik, a lélek meg a test ellen. Ellentétben állnak egymással, s így nem azt teszitek, amit szeretnétek. Vezessen benneteket a lélek, akkor nem vagytok alávetve a törvénynek.
                </em>
                <em>
                    A test cselekedetei nyilvánvalók: kicsapongás, tisztátalanság, fajtalanság, bálványimádás, babonaság, ellenségeskedés, viszálykodás, vetélkedés, harag, veszekedés, szakadás, pártoskodás, irigykedés, gyilkosság, részegeskedés, tobzódás és ezekhez hasonlók”
                </em>
                (17-21).
            </li>
            <li>
                Ugyanakkor Jézus ezt mondja Márk evangéliumának 7. fejezetében:
                <em>
                    „Mert belülről, az ember szívéből származik minden gonosz gondolat, erkölcstelenség, lopás, gyilkosság, házasságtörés, kapzsiság, rosszindulat, csalás, kicsapongás, irigység, káromlás, kevélység, léhaság. Ez a sok rossz mind belülről származik, és tisztátalanná teszi az embert”
                </em>
                (21-23).
            </li>
            <li>
                Ebből értjük meg, hogy a kettő összhangja a fontos. „Ezüsthíd” című könyvemben írom a cölibátusról, amelyet egészséges férfiembereknek találtak ki:
            </li>
        </ol>
    </li>
</ol>
<p>
    <em>
        „
    </em>
    <em>
        aminek megadom magam – ellenséggé válik. Nem voltam képes sem legyőzni, sem a méltóságomat megőrző békét kötni vele. A cölibátus az Istennek való közvetlen elkötelezettség, ami semmi alól nem szabadít fel, ami egészséges, vagy természetes. Nem vonatkozik külön papi fogadalom a nemi vágy megtagadására, hiszen ez házasságon kívül magából a kereszténységünkből ered. Ha megadom neki magam bármilyen formában is – ellenség. Mivel tőlem, lényemtől, személyiségemtől, férfiúságomtól elválaszthatatlan, ezért összezárom magam egy ellenséggel. Akkor sem jobb a helyzet, ha leigázom, elfojtom, eltaposom, nem létezőnek tekintem. Egyetlen megoldás van: békét kell kötnöm vele, mert ahogy a cölibátus ajándéka, úgy vágyaim is természetem szerint, Isten ajándékaként vannak jelen bennem.
    </em>
</p>
<p>
    <em>
                     A békekötés alapvonása, hogy beismerem: a nemi vágynak értelme van. Nem adhatom meg neki magam, csak úgy élhetünk békében, ha tiszteletben tarttatom vele a határait, úgy hogy egyértelműen a lélek uralkodjék a test felett, és egyetlen területen se vegye át a test, az ösztön a lélek feletti hatalmat. A nemi vágy kizárólag egy tudatos, állandóan éber lelki élettel tartható mederben. Ha valaki biztos akar lenni abban, hogy nem engedi el a gyeplőt nemi ösztönei felett, akkor folyamatosan eleven lelki kapcsolatban kell élnie Istennel.”
    </em>
</p>
<p>
    Mindez mindannyiunkra vonatkozik. Tehát néhány alapvonás:
</p>
<ul>
    <li>
        A nemiség nyitott mind az erény, mind a bűn felé.
    </li>
    <li>
        Erénnyé válik, ha mederben marad, és magától értetődő, hogy a házasságban ez fog kibontakozni, méghozzá annak megfelelően érinti a személyiség egészét, ahogyan erre volt irányítva kezdettől. A házasság előtti tékozlás megrövidíti házasságom boldogságát – semmilyen bűn nem éri meg.
    </li>
    <li>
        A bűn szelleme, hogy bizalmamba férkőzik, elhiteti magáról, hogy JÓ. Legalábbis valamire jó, vagy pillanatnyilag orvosol valamit, vagy legalább majd a tapasztalata hasznos lesz. Lehet, de a romboláson szerzett tapasztalat már nem építi vissza rombolás kárait.
    </li>
    <li>
        Ugyanattól az Istentől származnak a parancsok, és az erkölcsi rend, akitől maga a teremtett természet. A bűnt pártoló „természetesség” egyszerűen kihagyja a számításból a lelket, az ember természetfeletti vonását, a teljes személyiséget hagyja figyelmen kívül.
    </li>
</ul>
<ol start="2">
    <li>
        A szerelem forrásai:
    </li>
</ol>
<p>
    2.1. A természetes forrás az önmagunk teljes átadására, megosztására vonatkozó vágy, melynek első érzelmi modellje maga a család, amelyre saját vágyainkat is irányítanunk kell. Amit a pillanatnyi élvezetért előre kilopsz a házasságból, azt családodtól veszed el, a teljesebb boldogság lehetőségét rövidíted meg vele.
</p>
<p>
    <em>
        A gyerekek izgatottan hallgatják édesanyjuk ígéretét, hogy másnap kedvenc süteményüket, mazsolás piskótakalácsot süt nekik. Alig várják a másnap délutánt, de előre megtalálják az éléstárban a mazsolát, és elkezdik csipegetni. Végül előre elfogy a mazsola. Persze nem olyan jó, mintha a kalácsba belesütve ennék, de a csábításnak így sem tudnak ellenállni. Édesanyjuk megérkezik és látva a mazsola eltűnését, megleckézteti őket: megsüti a kalácsot mazsola nélkül. A gyerekek eszegetik, enyhe grimasszal: szárazabb, íztelenebb, mint mazsolával, azt viszont előre megettük. A mazsola sem volt az igazi magában, kalács sem az igazi mazsola nélkül…
    </em>
</p>
<p>
    2.2. Az igaz szeretet forrása Isten, a test teremtője is Ő. A testileg is beteljesedő, egész embert magába foglaló szeretet a szerelem, ezért a szerelem forrása is Isten. Amelyik szerelmet nem tudjuk rá visszavezetni, az egyszerűen csak érzéki jellegű érzelmi függőség, nem több. A szerelem beteljesedése a megszentelt házasságban történik: egymás szeretetben üdvösségre vezetésével, és ezzel egyenrangú célként az emberi élet továbbadásával úgy, hogy személyiségeknek adjuk tovább, akiknek küldetésük van, ez pedig önmaguk és mások üdvösségre vezetésére vonatkozik. Ebben gyökerezik a szexualitás szent volta. Az obszcén vagy könnyelmű beszéd, vagy gondolkodásmód ezt a szentséget töri le, hogy felszabadítsa magát lelkiismeretben a szexuális önfegyelmezéstől.
</p>
<p>
    2.3. Az aberráció – szexuális rendellenesség, mindegy, hogy miben nyilvánul meg, alapjellege, hogy kilép a szexualitás küldetésének medréből és az öncélú örömre vagy örömszerzésre irányul.
</p>
<p>
    Beszéljük meg:
</p>
<ol>
    <li>
        Hol kezdődik a szexuális bűn? Bűn-e a flört és miért? Létezik-e szeméremmel kapcsolatos vicc? Miben érzed a mindennapi közbeszédben (az obszcenitáson kívül) a szexuális mentalitás lazítását?
    </li>
    <li>
        Mi az álszemérem, miért romboló és mi van a hátterében?
    </li>
    <li>
        Az elhangzottak alapján mi az aberráció alapfogalma? Melyek lehetnek a megnyilvánulásai?
    </li>
</ol>
<p>
    Establezca los colores codificados en el
    <a href="https://rubiks-cube-solver.com/">
        solución de cubos en línea de Rubik
    </a>
    y el programa encontrará la solución para usted. Visite Ruwix para artículos interesantes sobre el rompecabezas del cubo.
</p>
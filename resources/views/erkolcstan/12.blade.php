<p>
    <em>
        - több telik tőled, ízlés, életstílus, kapcsolataid terén – adj új esélyt az életednek!
    </em>
</p>
<p>
    Érdekes összefüggés, de ha az Ádvent az Ószövetség várakozó érzületét eleveníti meg, akkor megértéséhez Jézus elítéléséből és kereszthalálából kell kiindulnunk, mellyel az addig önmagát választottként számon tartó nép – legsúlyosabb esélyét játszotta el. Ennek a végzetes lépésnek gyökerei már a várakozás időszakában, a szövetségszegésekkel, hűtlenségekkel és az ezek kapcsán kialakuló hamis Messiás-képpel talajt fogtak. Újra kéne kezdeni a várakozást, a hűségesebb szövetségért, a hitelesebb Megváltó-képért. Erre nyújt lehetőséget az egyháznak és egész életünknek, Isten-kapcsolatunknak minden egyes Ádvent.
</p>
<ol>
    <li>
        Milyen esélyt ad a kereszténység? Ez az egyetlen kérdés újabb kérdések sorát veti fel:
    </li>
<ul>
    <li>
        A hit erkölcsi gátakat épít fel földi életünkben az üdvösségért, de addig el is kell jutni, milyen földi élet kerekedik ebből?
    </li>
    <li>
        Mi is maga a földi élet? Hiszen jó néhány nem várt fejleménnyel kell szembenéznünk, melyek súlyosan megpróbálnak minket, de hol találjuk mindehhez a megerősítés forrásait?
    </li>
    <li>
        Az elvek nélküli „egyensúly” pusztán szerencse, embertípus, környezet kérdése, vagy effélék kérdése, törékeny állapot.
    </li>
    <li>
        A Krisztushoz tartozás viszont azt jelenti, hogy tudhatom mindennek az értelmét, akkor is, ha az egyes események okát nem látom át teljesen, és eszerint az átfogó képlet szerint próbálom elviselni az életet és helytállni benne.
    </li>
</ul>
</ol>
<ol start="2">
    <li>
        Miben különbözik a hívő fiatal a nem hívőtől?
    </li>
<ul>
    <li>
        A nem hívő tömegember extrém (igazi tartalom híján rendkívüliségek pótcselekvésében éli ki magát), önhitt (olykor egészen az önistenítésig), sajátosan manipulált (a divattal és a közvélemény elfogadásával úgy gondolja ugyan, hogy modern és józan, de sodródik egy központi irányítás erővonalai szerint).
    </li>
    <li>
        Az igazi egyéniség: valódi önmagam megtalálása Krisztusban. Erre egyedül Ő, és a vele való személyes kapcsolat ad erre esélyt.
        <em>
            „Mindannyian az Ő teljességéből merítettünk, kegyelmet, kegyelemre halmozva”
        </em>
        – olvassuk János evangéliumának első fejezetében.
    </li>
    <li>
        Saját törekvésem: önneveléssel elérni Őt – közelíteni a végtelent: TTT
    </li>
    <li>
        Több – Telik – Tőled! Mindig több és több, úgy tudod kiaknázni igazán életed lehetőségeit, ha hitedben, önnevelésedben, tehetséged kiaknázásában egész Ádventben napról-napra valamilyen nemes törekvéssel túllépsz addigi kereteiden. Milyen területeken próbálkozzunk?
    </li>
</ul>
</ol>
<ol start="3">
    <li>
        Ízlés: nem élhetünk
        <strong>
            a saját felszínünkön
        </strong>
    </li>
<ul>
    <li>
        Mindaz, ami pusztán az ösztönöket célozza meg, eltávolít minket önmagunktól – a szórakoztatás még nem kultúra.
    </li>
</ul>
<ul>
    <li>
        A nyelvet is tanulni kell, az igazi szellemi, lelki értékben is fáradtságosan kell elmélyedni.
    </li>
</ul>
<ul>
    <li>
        A tömegstílusba könnyű kényelmesen belesodródni, de ezzel elveszítjük önmagunkat.
    </li>
</ul>
</ol>
<ol start="4">
    <li>
        A krisztusi életstílus: a tudatosan épített, teljesebb emberség
    </li>
<ul>
    <li>
        Inkább engedelmeskedni Istennek, mint az embereknek, akkor is ha senki nem akar rám kényszeríteni semmit, csak a vízcsapból is folyatott divattal erőteljes ösztönzéseket kapok.
    </li>
    <li>
        A tálentumok, az Istentől kapott képességek, ezeknek erőfeszítéssel történő kibontakoztatásán keresztül tehetek szert helyesebb önismeretre.
    </li>
    <li>
        Hol van tehát a befolyásolhatóság és önállóság határa? Megtalálási szempontok:
        <ul>
            <li>
                Azt választom-e szabadidős elfoglaltságnak, ami pillanatnyilag kellemes vagy azt, amiről felismertem, hogy fontos, bár erőfeszítés kell hozzá?
            </li>
            <li>
                Az így kialakított értékrend alapján én próbálok-e hatni környezete ízlésére, stílusára, vagy átadom magam az ő sodrásának?
            </li>
        </ul>
    </li>
</ul>
</ol>
<ol start="5">
    <li>
        Kapcsolatok építése
    </li>
<ul>
    <li>
        Egy-egy barátság, szerelem, haverság mérlegelésénél kérdezzem meg magamtól: engem ez többé tesz vagy kevesebbé tesz? Mit segít elő: rombolok vagy erősítek, rombolódom, vagy erősödöm benne?
    </li>
</ul>
<ul>
    <li>
        Keresem-e azoknak a közelségét is, akik számomra fontosak és nem kellemesek, akikért valamiben felelősnek érzem magam és akinek fontos lehetek? A közösségi megbeszélésen találjunk ezekre példákat!
    </li>
</ul>
<ul>
    <li>
        Elsődleges körömmé teszem-e azokkal való kapcsolatomat, akikkel az életstílusom igényessége szerint jól érzem magam? 
    </li>
</ul>
</ol>
<ol start="6">
    <li>
        Tehát, összefoglalva: több telik tőled! Miben tudod ezekben a hetekben felülmúlni önmagad?
    </li>
</ol>
<p>
    Beszéljük meg:
</p>
<ol>
    <li>
        Beszélj szabadon néhány igazi szellemi kalandról…
    </li>
    <li>
        Hogyan építed tudatosan a kapcsolataidat? Mi rontja el mostanában a fiatalok emberi és párkapcsolatait, mi tart össze egy igazán jó barátságot?
    </li>
    <li>
        Hogyan építed a kapcsolataidat a többi generációval?
    </li>
</ol>
<p>
    A 4.
    <a href="http://www.kereszteny.hu/biblia/showchapter.php?reftrans=1&amp;abbook=Zsolt&amp;numch=4#5">
        zsoltárban olvassuk:
    </a>
    <em>
        „Rettegjetek hát és kerüljétek a bűnt! Vegyétek ezt jól fontolóra szívetekben! Nyugovóra térvén teremtsetek csendet és elmélkedjetek!”
    </em>
    (5. vers).
</p>
<p>
    <strong>
         
    </strong>
    A 63.
    <strong>
        <a href="http://www.kereszteny.hu/biblia/showchapter.php?reftrans=1&amp;abbook=Zsolt&amp;numch=63#7">
            zsoltár pedig:
        </a>
    </strong>
    <em>
        „Fekhelyemen rólad elmélkedem, éjjel virrasztva feléd száll a lelkem”
    </em>
    (7. vers).
</p>
<p>
     
    <a href="http://www.kereszteny.hu/biblia/showchapter.php?reftrans=1&amp;abbook=Sir&amp;numch=6#37">
        Sirák fiának könyvében, a 6. fejezetben pedig ez áll:
    </a>
    <em>
        „Elmélkedjél sokat az Úr törvényein, s az ő parancsain gondolkodj szüntelen. Akkor megvigasztalja majd a szíved, s megadja neked a kívánt bölcsességet”
    </em>
    (37. vers).
</p>
<ol>
    <li>
        Mi az elmélkedés?
        <ol>
            <li>
                A hit fogalmairól szóló helyes
                <strong>
                    megismeré
                </strong>
                s
            </li>
            <li>
                olyan
                <strong>
                    gondolatokat
                </strong>
                ébreszt,
            </li>
            <li>
                amelyek hatnak az
                <strong>
                    akarat
                </strong>
                ra,
            </li>
            <li>
                <strong>
                    formál
                </strong>
                ják az ember életét,
            </li>
            <li>
                felszítják
                <strong>
                    többi képesség
                </strong>
                ét is
            </li>
            <li>
                <strong>
                    Isten Országának
                </strong>
                befogadására.
            </li>
        </ol>
    </li>
</ol>
<ol start="2">
    <li>
        Technikai feltételek:
        <ol>
            <li>
                Először is teremtsek hozzá nyugodt, erre előkészített helyet,
            </li>
            <li>
                napirendünkből határozottan kihasított időt,
            </li>
            <li>
                ne kelljen közben kimennem, ne fájjon, ne szorítson semmi… stb.,
            </li>
            <li>
                van egy cetli mellettem, hogy ha sürgős teendők jutnának eszembe, oda kiírjam, ne hagyjam értük félbe az elmélkedést,
            </li>
            <li>
                némítsam le a telefonomat!
            </li>
        </ol>
    </li>
</ol>
<ol start="3">
    <li>
        Lelki feltételek:
        <ol>
            <li>
                Felélénkítem magamban a vágyat az Istennel való találkozásra,
            </li>
            <li>
                van bátorságom megnyílni mindarra, mi az elmélkedésből felismerésként, elhatározásként kibontakozik,
            </li>
            <li>
                lehetőleg 2-3 naponta szánjam rá magamat, órarendtől függően előre illesszem be arra a napszakra, amikor nagyjából a tanulás felénél tartok, otthon vagyunk, délután, lehetőleg még természetes fénynél, valami mozgás után.
            </li>
        </ol>
    </li>
</ol>
<ol start="4">
    <li>
        Legyen utóélete! A következő elmélkedésig terjedő napokra legyen egy-két (nem több!) vezér-gondolat, amihez vissza-vissza térünk a holt időkben (utazás, gyaloglás során).
    </li>
</ol>
<ol start="5">
    <li>
        Az elmélkedés módszertana:
    </li>
</ol>
<p>
    <em>
        A leghelyesebb lenne az alábbi mintát a foglalkozás során sokszorosítva szétosztani, a foglalkozáson pedig csak az evangéliumi szöveget:
    </em>
</p>
<p>
    <strong>
        A béna kezű meggyógyítása Márk evangéliuma 3,1-6.
    </strong>
</p>
<p>
    <em>
         Jézus egy alkalommal ismét betért a zsinagógába. Volt ott egy béna kezű ember.  Figyelték, vajon meggyógyítja-e szombaton, hogy vádat emelhessenek ellene. Felszólította a béna kezű embert: "Állj középre!" Aztán megkérdezte
    </em>
</p>
<p>
    <em>
        őket: "Szabad szombaton jót, vagy rosszat tenni, életet megmenteni, vagy veszni hagyni?" Hallgattak. Erre keményszívűségükön elszomorodva haragosan végignézett rajtuk, majd az emberhez fordult: "Nyújtsd ki a kezed!" Az kinyújtotta, és meggyógyult a keze. A farizeusok erre kimentek, s a Heródes-pártiakkal együtt tanakodni kezdtek, hogyan okozhatnák vesztét.
    </em>
</p>
<ol>
    <li>
        Nyugodt helyszínt választok – minden figyelemelterelő körülményt kiiktatok. Legyen előttem egy minimális tér (tehát ne teljesen a fal felé fordulva üljek). Kényelmes, de egyenes testtartást veszek fel, egy széken és nem fotelban. Legalább 20 percem, fél órám van rá. A kezemben van egy erre a célra rendszeresített füzet, toll, írjam le, fogalmazzam meg, ami bennem megszületik. Behunyt szemmel se bóbiskoljak!
    </li>
    <li>
        Imádsággal Isten jelenlétébe helyezkedem, azaz tudatosítom, átélem a személyes közelségét és kérem, hogy gyümölcsöző elmélkedésem legyen.
    </li>
    <li>
        Kiválasztom (tehát nem találomra felcsapom) az elmélkedésre szánt részt. Esetleg a napi evangéliumot. Lehetőleg cselekményes résszel kezdjem!
        <ul>
            <li>
                Az sem baj, ha sokszor hallottam, olvastam már, most nyugodtan újra elolvasom, felfigyelve eddig észre nem vett részletekre.
            </li>
            <li>
                Milyen – a jelenet értelmét megvilágító szentírási mondatok, szakaszok jutnak eszembe, keresgélés nélkül – magamtól?
            </li>
            <li>
                Behunyom a szemem, elképzelem a helyszínt.
            </li>
            <li>
                Odaképzelem magam, jelen vagyok, ez nemcsak fantázia kérdése, az evangélium örök, nekem szóló örömhír.
            </li>
            <li>
                Zsinagóga-belső. Oszlopok, zsidók, fények, szagok, morajló zaj, pergamentekercsek bontogatása. Nézem az arcokat. Nem nagyon foglalkoznak velem, különböző karakterek, érzelemnyilvánítások, stb. Az egyik sarokban ül egy ember, magára hagyottan, szánakozó tekintetek siklanak át felette, úgy tűnik, járni tud, de a kezét nem nagyon tudja mozgatni. Nézem az arcát… mit látok? Én mit érzek iránta? Segítenék, átérzem a sorsát, de tehetetlen vagyok. Rossz ez az érzés. Kissé fojtogat. Mi lenne, ha én lennék ilyen…stb.?
            </li>
            <li>
                Egyszer csak belép Jézus. Milyennek látom? Hogyan élem meg a személyes, testi valóságban is megnyilvánuló közelségét? Körbetekint. Találkozik a tekintetünk. Egy másodperc lehet, de hirtelen úgy érzem, mintha minden értem történne, aminek itt tanúja leszek, a tekintete azt mondja, jól figyelj, neked van szükséged rá, hogy átéld ezt a gyógyítást, bárkivel is történjen!
            </li>
            <li>
                Út nyílik neki, felolvasásra kérik, de Ő nem az emelvény, hanem a sarok felé indul el – a bénához.
            </li>
            <li>
                Ezután következik a jelenet – gyógyítás, párbeszéd, öröm – ugyanilyen részletességgel képzeld el!
            </li>
            <li>
                Jézus távozik, de még egyszer a szemedbe néz – érted történt, fogadd be az erőmet mindenre, ami benned bénult, hogy az Isten Országának ajándékáért nyúljon!
            </li>
            <li>
                Még hallom a tanakodást, hogy hogyan okozhatnák a vesztét, de engem már végtelen öröm és erő tölt el. Mire is irányítsam? Hol van bennem a bénultság a Jézussal való kapcsolatban?
            </li>
        </ul>
    </li>
    <li>
        Visszatérek a saját életemhez és próbálom összeszedni a fogyatékosságaimat és ezek okait.
        <ul>
            <li>
                Konkrét elhatározásokat teszek.
            </li>
            <li>
                BEFEJEZŐ, HÁLAADÓ IMÁT MONDOK.
            </li>
            <li>
                Mit írtam? – minden felmerülő, új gondolatot. Felismert hiányosságokat, elhatározásokat.
            </li>
            <li>
                Felkelek, befogadtam az Örömhírt, boldog vagyok, ragyog a világ.
            </li>
        </ul>
    </li>
</ol>
<p>
    Kérdések:
</p>
<ul>
    <li>
        Volt-e olyan prédikáció, elmélkedés, hívő gondolat, ami napokig dolgozott benned?
    </li>
    <li>
        Hol, mikor lehet helyet, alkalmat találni a tudatos, szándékos összeszedettséghez?
    </li>
    <li>
        Mit teszel érte, hogy megmaradjon valami a vasárnapi prédikációkból egész hétre?
    </li>
</ul>
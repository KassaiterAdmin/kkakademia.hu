E jegyzet tartalma, szerkezete mögött több mint negyedszázados ifjúsági lelkipásztori tapasztalat áll.
Maga a konkrét anyag már „kiállta a próbát”, fiataljaimmal végigvettük, végigbeszélgettük, így csapódott le írásban,
hogy közkinccsé váljék. A következő szempontokat ajánlom az ifjúsággal foglalkozó olvasó figyelmébe:
<ul>
    <li>A jegyzet oktatói, csoportvezetői kézikönyv, egészében nem feltétlenül kell fiataljaink kezébe adni,
        mert ehhez túl száraz és bőséges anyag.</li>
    <li>Nem tudhattam, hogy ki, milyen összetételű csoporthoz használja,
        ezért igyekeztem az egyes témakörökben feltétlenül a hiteles,
        hagyományos katolikus erkölcstant kifejteni felesleges óvatoskodás nélkül,
        hogy az ifjúságnak igazi támaszt nyújthassunk.</li>
    <li>Ennek megfelelően két veszélyt kell elhárítanunk a jegyzet csoportok szerinti átformálásával:</li>
    <ul>
        <li>a benne megfogalmazott mérce hiteles, de első hallásra riasztó lehet,
            a megfogalmazások átformálása a csoportvezető bölcsességére van bízva,</li>
        <li>ugyanakkor egy-egy téma kifejtése – igaz, mindez csak vázlat – nem feltétlenül kell,
            hogy a teljes – jegyzetben szereplő – anyagot tartalmazza, ha az soknak tűnik.</li>
        <li>Az egyes témakörök több órára felbonthatók, részleteikben kiegészíthetők más olvasmányokkal,
            idézetekkel, epizódokkal.</li>
        <li>A vázlatos és száraz tárgyalási módból következik, hogy ne szöveghűen, inkább felkészülten,
            de a saját szavainkkal adjuk elő a témaköröket és így vezessük fel ezek megbeszélését.
            Természetesen, ha a jegyzetben egy-két jobb megfogalmazást találunk,
            ezt saját belátásunk alapján szó szerint is idézhetjük.</li>
        <li>Magától értetődő, hogy a sorrend is igények szerint átalakítható, de különösen is figyeljünk arra,
            hogy az egyes ünnepkörökhöz, időszakokhoz kötődő részeket témájuknak megfelelő időben használjuk.</li>
        <li>A jegyzet tehát minden használója részéről személyes, csoportra szabott feldolgozásra vár.
            Az internetes változat folyamatosan bővül majd, ugyanakkor fórum is tartozik hozzá,
            ezen oszthatjuk meg kérdéseinket, tapasztalatainkat.</li>
    </ul>
</ul>
Az ifjúsággal való foglalkozás gyakorlati alappillérei
<ol>
    <li>Egyet nem tehetünk, hogy nem teszünk semmit. A fiatalokkal való foglalkozást nem lehet a kötelességek részévé tenni, arra bizonyos mértékben be kell rendezkedni, és ha nem megy másképp, életmódot kell változtatni. Sosem tudtam úgy összeszedni egyetlen ifjúsági csoportot sem, hogy annyit mondtam: „Kedves barátaim, gyertek ide a hittanterembe szerdán este héttől nyolcig, aztán majd találkozunk a vasárnapi szentmisén”. Fontos, hogy fiataljaink a plébániára otthonosan jöhessenek, viszonylag rugalmas ideig maradhassanak (lehetőleg hétvégén).
    <li>Az ifjúság a felnőttkori hitéletre való átállás korszakánál tart. Sajátos problémáik vagy segítik ebben őket, mert megérzik, hogy rászorulnak a hitre, vagy gátolják, mert ezek által csalódnak az addig irreálisan, meseszerűen megélt vallási hagyományokban, vagy egyszerűen csak elsodródnak önmaguktól is, az alapvető értékektől is, Istentől is. Ezért csak olyan tanítást adhatunk nekik, amelyik hiteles, konzervatív, vagyis időtálló erkölcsi és hittani renden alapszik, és érzik is, hogy ha ide jönnek, a foglalkozás nem túl szikrázó só-műsor, de tartalmat ad, volt értelme részt venni rajta.
    <li>A mai fiatalok közösségélménye két szempontból fontos:
        <ul>
            <li>egyrészt, mert ők már a 21. század egyházát hivatottak képezni, amelynek egyértelműen közösségi, személyes egyháznak kell lennie, karakteresen tükrözve Krisztus Titokzatos Testének misztériumát,</li>
            <li>másrészt a keresztény közösség a világ irgalmas modellje, ahol a tanult elvek kipróbálhatók, begyakorolhatók, érvényességük belátható. Egyúttal ez az a közvetítő, baráti közeg, amely fiataljainkat érzelmileg is a tanításhoz, liturgiához köti, amelyben a pappal, aki itt megosztja velünk életét, barátilag, magánemberként is találkozhatnak. Ezáltal ő lesz a felnőtt bizalmasunk, menedékünk.</li>
        </ul>
    <li>Jó, ha van egy külön hely, amelyet az ifjúsági közösség saját otthonának érez. A velük való foglalkozás bármilyen összeszedett légkörű helyiségben megtartható, de pl. egy hittanteremben nagyon nehezen oldódnak fel egymás között. Ezért saját összejöveteli helyüket ki lehet alakítani akár egy külön szobában, akár a pincében vagy a padláson, ahol némi hangulat és romantika emlékezetessé teszi összejöveteleiket és a lelkipásztorral, hitoktatóval való kapcsolatot.
    <li>Mindennek persze meglehetnek a maga veszélyei is, ezért lényeges, hogy a csoportot egy komoly magra (2-3 fiatalra) építsük, akik meghatározzák az összetartozás jellegét, stílusát, légkörét. Ugyancsak fontos, hogy rajtuk keresztül apró, óvatos lépésenként, de bevonjuk fiataljainkat az egyházközség közös céljaiba, feladataiba, részben, mert ez is összetartó erő, részben pedig saját, egyház iránti elhivatottságuk megéreztetéséért. Ugyanakkor legyen elegendő időnk az egyéni, lelkipásztori beszélgetésekre, lelkivezetésre is!
    <li>Együttléteinket hassa át Jézus Krisztus jelenléte, hiszen az Ő nevében gyűlünk össze, ezért legyen alapvető az imádság légköre, amellyel válaszolunk Jézus közénk érkezésére.
</ol>
Ezekkel a gondolatokkal bátorítom kedves Paptestvéreimet, Hitoktató és ifjúsági csoportvezető Munkatársaimat, hogy vidéken és városokban egyaránt fordítsunk gondot az ifjúsági csoportok szervezésére, s a plébániai életbe történő bevonására. A Szentlélek segítsen minket Családok évében, hogy helyi közösségeink is minden nemzedéket egybefogó, bensőséges nagy családdá.